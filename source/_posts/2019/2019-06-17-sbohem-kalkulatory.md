---
id: 2019-06-17-1
title: "Sbohem, kalkulátory"
image: /assets/images/posts/loucime_se_s_pocitadly.png?version=a084e9e08b0006106ac67928ef6db771
image_title: "Autor Ticho 762"
perex: |
    *Čistíme stůl a připravujeme se na druhé dějství.*
    
    Popisujeme, proč kalkulátory patří minulosti, kam jdeme za budoucností Dračího doupěte plus a jak vzácný je čas na práci.

    *A co vy, znáte své démony?*
---

## Konec počítadel v Čechách

Pomocná počítadla s námi urazila dlouhou cestu.

### Formule 1

Nejdříve jsme na žádost jednoho člena naší družiny dali dohromady [počítadlo theurgových formulí](https://formule.theurg.drdplus.info/). U toho jsme si pěkně zanadávali, jak jsou ta pravidla pro theurga složitá a alespoň jsme přejmenovali ty všudypřítomné zkratky profilů na celá slova.
A taky jsme u každého profilu přidali odkazy na všechny ty formule a modifikátory, které k němu sedí. Protože bez toho jsme nedokázali pravidla používat.

*Vážně bylo potřeba vynucovat si v pravidlech onen dojem vysokoškolských skript za každou cenu?*

Počítadlo formulí jsme vytěžovali hodně, protože bez něj náš theurg odmítal seslat i sprostou kletbu.

Tím začala éra počítadel, která nám měla ulevit od komplikovanosti Dračího doupěte plus.

### Boj na druhou

Další přišlo [počítadlo boje](https://boj.drdplus.info/), protože přepočítat u stolu jakoukoli bojovou statisktiku, to vždycky znamenalo ohlásit polední pauzu. Stvořit ho byla šichta nad šichty a nepřejte si vědět, kolik podmínek je **opravdu** potřeba, abyste zjistili svoje Útočné číslo se zbraní, se kterou vám to ještě moc nejde, do toho máte zemdlené ruce únavou, k tomu ji držíte v levačce... ne, už se k tomu nechceme vracet.

*Koho napadlo používat u boje zaokrouhlování? A nezapamatovatelné tabulky? A hromady tabulek?*

Počítadlo boje jsme využívali hojně, ale téměř vždy jen v rámci přípravy před hrou. Během živelné akce se nikomu moc nechtělo ťukat něco na telefonu a rozbíjet tím tempo hry.

### Padlý na hlavu

Třetí počítadlo vycházelo z neblahé zkušenosti, že vypočíst zranění z pádu, ať už z koně nebo ze sedmého schodu, byla malá matematická olympiáda.
Tvorba tohohle počítadla byla celkem přímočará. Zasekli jsme se jen u váhy věcí, které nám při pádu spadly na hřbet a u váhy našeho nebohého těla. S tím jsme si však poradili a světlo světa spatřil [kalkulátor zranění z pádu](https://pad.drdplus.info/). 

### Teorie ničení

---

*Autorem ilustrace odlétajícího sčotu je [Ticho 762](https://www.facebook.com/ticho762). Děkujeme!*