---
id: 2019-05-05-1
title: "Únava jako..."
image: /assets/images/posts/olympiada.png?version=f73c2b6dfef52f43b98aed9b035c6adc
perex: |
    *Hrál by Usain Bolt Dračí doupě, kdyby uměl česky? A hrál ho Emil Zátopek? A hraje ho Sáblíková?*
    
    Zátěžová zkouška pravidel pro Rychlost a Únavu olympijskými borci. 
---

## V jednoduchosti je krása

Už několikrát jsme se v našich článcích opřeli o jednoduché pravidlo pro únavu. Něco unavuje jak chůze, něco jako běh, [a tak dále](https://pph.drdplus.info/?trial=1#tabulka_unavy_z_pohybu). Jak nádherně jenoduché!



Odrazíme se od toho, co už máme, od [Únavy jako...](https://pph.drdplus.info/?trial=1#tabulka_unavy_z_pohybu)

| Unavuje jako | Bod únavy za |
|-----|----|
| sezení | - |
| postávání | dvě hodiny |
| chůze | jednu hodinu |
| spěch | půl hodiny |
| běh | pět minut |
| sprint | dvě kola |

- S těmi časovými úseky, za které dostáváme bod *Únavy*, si **nejsme** ještě úplně jisti, ale nějak takhle to bude, takže se toho zatím držme.

Vypůjčíme si teď jamajskou střelu Usaina Bolta a jeho [osobní rekordy](https://cs.wikipedia.org/wiki/Usain_Bolt#Osobn%C3%AD_rekordy)

| Běh na 👟| Za ⏱️ |
|--------|--------|
| 100 metrů | 9,58 sekund |
| 150 metrů | 14,35 sekund |
| 200 metrů | 19,19 sekund |
| 300 metrů | 30,97 sekund |
| 400 metrů | 45,28 sekund |

Až do tři sta metrů to s ním ani nehlo, prostě sto metrů za deset sekund a teprve poté můžeme říct, že mu nastupující únava začala brát rychlost. Kdybychom brali Usaina jako vzor pro naši *Únavu jako...*, tak by sprint unavoval už po pěti sekundách, [tedy](https://pph.drdplus.info/?trial=1#tabulka_casu) každé kolo by přibyly dva body únavy, aby mu po půl minutě mírně ztěžkly nohy s postihem -1.

S delšími trasami nám pomůže o polovinu lehčí Martina Sáblíková a její [osobní rekordy](https://cs.wikipedia.org/wiki/Martina_S%C3%A1bl%C3%ADkov%C3%A1#Osobn%C3%AD_rekordy)

| Bruslení na ⛸️| Za ⏱️ |
|--------|--------|
| 500 metrů | 39,23 sekund |
| 1000 metrů | 75,86 sekund, 1:15,86 |
| 1500 metrů | 113,441 sekund, 1:53,44 |
| 3000 metrů | 232,023 sekund, 3:52,023 |
| 5000 metrů | 402,013 sekund, 6:42,013 |
| 10000 metrů | 828,334 sekund, 13:48,334 |

Půl kilometru zvládla za čtyřicet sekund, dvojnásobnou vzdálenost o něco rychleji než za dvojnásobek, trojnásobnou vzdálenost o něco rychleji než za trojnásobek, šestinásobnou vzdálenost za šestinásobek, desetinásobnou vzdálenost za desetinásobek a dvacetinásobnou vzdálenost za dvacetinásobek času.

> To u toho běhání chrápe, ne?

To sotva, narkolepsie bychom si všimli, ale v jednom máš pravdu, Martina nesprintuje, ale běží, protože si to její sport vyžaduje. Pokud někdy hrála Dračí doupě plus a řídí se pravidly pro únavu, tak za deset kilometrů jízdy získá po dvanácti minutách pouhé dva body únavy, což zní poněkud nereálně, ale celý řádek to nebude, protože postih ji evidentně nezpomaluje.

S Martinou jsme se moc neposunuli, protože jsme předpokládali, že při rychrobruslení se sprintuje, ale otevřela nám další druh pohybu, běh, takže se teď podíváme na zoubek běžci na slovo vzatému, [Emilu Zátopkovi](https://cs.wikipedia.org/wiki/Emil_Z%C3%A1topek#P%C5%99ehled_%C3%BAsp%C4%9Bch%C5%AF).

| Běh na 👟| Za ⏱️ |
|---|---|
| 5 kilometrů | 13:57,2 |
| 10 kilometrů | 29:02,6 |
| 20 kilometrů | 1:01:16,0 |
| 25 kilometrů | 1:16:36,4 |
| 30 kilometrů | 1:35:23,8 |
| 42.195 kilometrů | 2:23:03,2 |

*Jak vidno, bruslení bylo přibližně dvakrát rychlejší, než běh.*

Za čtrnáct minut by Emil měl mít teprve tři body únavy a být tak bez postihu, dvojnásobnou vzdálenost zvládl za dvojnásobek času, kdy už by měl mít plný řádek únavy, ale až v cíli, takže během závodu opět bez postihu. Ovšem se stejnou pravidelností hltal i další kilometry, šestinásobnou vzdálenost za šestinásobek času, i když měl mít už po hodině a půl běhu osmnáct bodů únavy, což jsou tři řádky a do cíle měl tedy dobíhat s postihem mínus tři a při maratonu, po bezmála dvou a půl hodině běhu, by měl mít v cíli dokonce třicet bodů únavy, tedy pět řádků, tedy postih mínus pět. Jenže... nic, Emil se pokaždé vřítil do cíle stejnou rychlostí, postih nepostih. Někde nám něco uniká.

> Běžel na půl plynu, to je jasný

Emil Zátopek? Ať už bylo jeho hnací silou cokoli, tak ji využíval naplno.

> Takže jsou pravidla na prd, já to věděl

I tak by to mohlo být, ovšem těžko se nám věří, že by původní autoři DrD+ stvořili pravidla pro *Únavu jako...* během alkoholového dýchánku metodou *cucprst*. Vlastně narazili na stejný problém, jako my s Emilem Zátopkem a to s Feidippidem, který za položení základů maratónu položil vlastní život:

> Příklad ([z pravidel PPH](http://pph.drdplus.loc/#vypocet_rychlosti_z_bonusu_vzdalenosti_a_casu)): Skončila bitva u Marathónu, Peršané jsou poraženi a řecký velitel vybírá dobrovolníka, aby to doběhl oznámit do Athén. Nešťastný dobrovolník Feidippides má Rychlost +6 a Výdrž +4, z čehož vyplývá, že jeho Mez únavy je 16. Má však již 5 bodů únavy z předcházejících vyčerpávajících bojů. Před sebou má trasu dlouhou 42 kilometrů, zčásti vedoucí poměrně náročným horským terénem, a tak průměrnou Neschůdnost stanovíme na −5. Jak je známo, Feidippides použil běh. Bonus za vzdálenost je tedy přibližně +92, Pohybová rychlost při běhu +35, ale s opravou za terén je to ve výsledku +30, i když Feidippides běží jen nalehko. Čas je +92 − 30 = +62, to je 3.6 hodiny. Poté, co běží dvě a čtvrt hodiny, se však stane vyčerpaným a podle pravidel pro únavu by se měl zhroutit, nehledě na to, že již hodinu po vyběhnutí by nejspíš získal nějaké postihy a byl by nucen zvolnit. On však pravidla neznal (roku 490 př. n. l. byl Altar ještě v plenkách) a ani ty je dosud neznáš (protože se o nich dočteš až v další sekci), a tak jich nedbal, zatnul zuby a běžel dále. Po další hodině a půl se dostal do cíle a umřel. Tady vidíš, že neznalost zákona neomlouvá a kam až vede nedodržování pravidel.

Z problému se vymluvili vtipně, ale tím problém nezmizel. Jakto že se obětavý běžec neplazil poslední kilometry po břiše? Copak neznalost gravitačního zákona zpomalí dítě při pádu ze stromu?

> No, znám jednoho...

K věci, prosím.

> V tom případě byl Feidippes ignorant a na únavu kašlal.

Je to řečeno poněkud expresivně, ale tak by to mohlo být. Jedinci, uvyklí námaze a bolesti, zřejmě dokáží zatnout zuby, odsunout únavu, bolest a postihy a doběhnout až za hranice smrtelníků. Nejde o to, že by na ně pravidla neplatila, jde o to, že platí ještě zákony železné vůle a fanatismu, další pravidla, která v DrD+ nejsou a která jsme se už [pokoušeli objevit](../2018/2018-11-30-unaveny_vul.md#Závěrem) (protože tvorbu pravidel vnímáme spíše jako *objevování* přírodních zákonů), ale výsledek nám smrděl a ještě k tomu by podle něj nedoběhl ani Zátopek, ani Feidippes.
