---
id: 2020-05-19-1
title: "Zasloužilý sebemrskač"
perex: |

tweet: "New Post on #php 🐘 blog: Zasloužilý sebemrskač"
---

## Vrstvy osobnosti

> Nejhůře se pomáhá zraněnému, který seká sám do sebe.

Než se dostaneme k Philipovi a jeho výsledkům, řekneme si něco o mě a mých výsledcích. Ono to má totiž nehezkou souvislost.

### Rýmyčka Gameconu 2020

Gamecon 2020 nebude. To už je, teď na konci dubna, jasné. Ještě někdy začátkem dubna to ale jasné nebylo a všechny přípravy na něj probíhaly naplno a s optimismem. k "čínské chřipce".

Já například trávil každou volnou chvíli programováním hromadného importu aktivit. Začal jsem v prosinci, obětoval tomu každou cestu vlakem, občasné mezery v práci, využil jsem na to dny, kdy mě doktor prohlásil za tělěsné chorého. A skončil, jak už to tak se zákony schválnosti bývá, týden před tím, než organizátoři Gameconu odhlasovali zrušení letošního ročníku.
Jo, kdybych to programoval o rok dýl, nic by se nestalo.

Ten marathon práce byl dost vysilující. Neumím dělat věci napůl, respektive buďto je naplno odfláknu, nebo je naplno dokončím. U hromadného importu aktivit pro Gamecon 2020 jsem sám sebe přesvědčil, že tím zachráním stovky hodin otrocké práce, stovky hodin nudy a prudy, kdy organizátoři jednotlivých aktivit tupě opisují názvy, naklikávají časy, potvrzují místnosti, kopírují vybavení... A s tímhle "zachranitelským" pocitem jsem makal a makal... Když se k tomu připočte moje zaměstnání, kde programuju e-shop (to si přeložte jako "vánoční šílenství", k tomu "povánoční výprodeje" a k tomu "strach z koronaviru a vše online"), k tomu moje rodina, která prostě potřebuje víc, než jenom výplatu (když nic víc, tak aspoň fungujícího člena domácnosti).
Výsledkem bylo, že jsem několikrát doslova fyzicky cítil, jak moje tělo už nemůže. Hlava mě mnohokrát pálila zevnitř a pomáhala na to chvilkově jen čokoláda. V hrudníku jako by mi někdo vylil louh a mě něco žralo zevnitř. Dvakrát jsem měl i pocit, že to se mnou prostě švihne, že se mi zastaví srdce, mozek si poklepe sám na sebe a čau.

Takhle zpětně mi na tom přijde zvláštních několik detailů
- Že jsem to tušil už delší dobu, ale nedokázal jsem si dát pauzu a s pocitem "už to bude, ještě chvíli", který tak často vyčítám kolegům v práci, jsem dřel až na dřeň.
- Že jsem v práci ohnul hřbet a místo toho, abych je poslal do háje, protože tempo jejich požadavků bylo už prostě přes čáru, tak jsem ukecal sám sebe, že to dělám pro rodinu a že není nejlepší doba na hledání jiného kšeftu.
- Že z dlouhodobé únavy se nevyhrabu jedním, ani dvěma spánky, ale že nejspíš budu muset sám sebe léčit stejnou dobu, jakou jsem na sebe kašlal.

Gamecon 2020 je fuč, výpověď jsem už taky dal, přesto mi zabralo několik dalších dní, než jsem si uvědomil ještě jeden detail. Svou energii nemůžu zastavit a prostě nikam nedávat. Ale můžu ji směřovat. A když ji směřuju na činnosti, které mi nedávají valný smysl, nebo které nezapojují celé mé já, tak mě to vysává.

## Skoky do budoucnosti

> Život je stříbrná nit, kterou je neradno nastavovat.

